---
event_type: Nyitott csoport
tags:
- irodalomterápia
- rudolfpanka
- biblioterápia
title: A Harry Potter Kaland
description: 12 alkalmas online önsimereti csoport
event_date: 2025-03-12 09:30
image: "/assets/img/events/harry-potter-csoport-2025-03-12.jpg"
comments: false
published: true

---
![](/assets/img/events/harry-potter-csoport-2025-03-12.jpg)

Szeretettel várlak zárt önismereti csoportomon, ahol a Harry Potter történetekkel dolgozunk!

[Regisztráció](https://forms.gle/M9eK9t6ghp5B5Lwq6)


A 12 alkalom során egy felépített ívben lesz lehetőséged ránézni életed számos területére. A folyamat után tudatosabban fogod élni az életed, és tisztábban fogsz látni elakadásaiddal, erősségeiddel, céljaiddal kapcsolatban. Mindezt a varázsvilág és annak szereplői, történései segítségével.

Hetente fogunk találkozni az online térben, két órára. Az alkalmakon strukturált gyakorlatok, páros és közösségi beszélgetés során megnézzük, mit üzen nekünk a Harry Potter történetek adott szelete (szereplők, helyszínek, tárgyak, varázslatok, fordulatok), majd mindezt önismereti gyakorlatok és beszélgetés során rávonatkoztatjuk az életetekre.

### Kiknek ajánlom a csoportot?

Neked való a csoport, ha elmúltál 18 éves, és ha alapvetően rendben vagy az életeddel, de szeretnél tudatosabban működni benne.
Neked való a csoport, ha ismered és szetered a Harry Potter történet hét kötetétének történéseit. A tágabb világ (Az elátkozott gyermek vagy a Legendás állatok sorozat) ismerete NEM szükséges.

### Elég a filmek ismerete?

Igen, részt tudsz venni akkor is, ha csak a filmeket láttad, de ebben az esetben mind a nyolc film ismerete fontos, valamit az is, hogy emlékezz a történetre.

### Időpont és ms információk

Kezdés: március 12., 9:30

Hetente egyszer, szerda délelőttönként fogunk találkozni, 9:30-11:30 között, 12 héten át

* A csoport utolsó alkalma május 28.
* Ízelítő a csoporton előforduló témákból:
* Szerepeink, címkéink, közösségeink: házbeosztás (Griffendél, Mardekár, Hollóhát, Hugrabug)
* Patrónus-bűbáj: mivel tudjuk magunkat felvértezni mindennapi dementoraink ellen?
*  Titkok kamrája: titkaink és bizalom a kapcsolatainkban
* Edevis tükre: legrejtettebb vágyaim
* "Mit üzen nekem a kedvenc szereplőm?"
* Legnépszerűbb szereplők üzenete

...és még sok más

Maximális létszám: 10 fő

Formátum: Zoom.

[Regisztráció](https://forms.gle/M9eK9t6ghp5B5Lwq6)

A további információkat a visszaigazoló e-mailben kapod meg.

### Részvételi díj

Alkalmanként 5.000 ft

A részvételi díj három részletben fizetendő: 1. részlet 20.000 forint az első alkalomig, 2. részlet, 20.000 forint 5. alkalomig, 3. részlet 20.000 forint 9. alkalomig)
Kedvezményes részvételi díj (egy alkalom ingyenes) abban az esetben, ha egy összegben fizeted, az első alkalomig:
55.000 forint

Banki átutalással fizetendő, részletek regisztráció után.

### Csoportvezető

Rudolf Panka irodalomterapeuta, a Szöveglelő irodalomterápiás antológia egyik szerzője, a Magyar Irodalomterápiás Társaság tagja és lelkes Harry Potter rajongó :))

Várlak szeretettel,

Panka

Megjegyzés: a történet, a karakterek, a helyszínek J. K. Rowling szellemi termékei. Az alkalmakon a regény szövegét, sem egészében, sem fejezetenként nem osztjuk meg, és nem sokszorosítjuk. A csoport részvételének előfeltétele a történet ismerete, a csoporttagok felelőssége saját könyvpéldány legális beszerzése, ha szükségesnek érzik.