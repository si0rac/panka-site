---
event_type: Workshop
tags:
- irodalomterápia
- rudolfpanka
- biblioterápia
title: Belső utak - külső célok - szabadtéri workshop
description: 'Szabadtéri irodalomterápiás önismereti workshop: utazás, célok'
event_date: 2020-08-19 18:00:00 +0200
image: "/media/_hat-tudja-meg-hogy-ez-az-abrand-ahogy-on-nevezi-ketsegtelenul-megvalosul-ezt-higgye-el-de-nem-most-mert-minden-cselekvesnek-megvan-a-maga-torvenye-ez-lelki-pszichologiai-dolog-ahhoz-hogy-ujjaalakits-48.png"
comments: false

---
![](/media/_hat-tudja-meg-hogy-ez-az-abrand-ahogy-on-nevezi-ketsegtelenul-megvalosul-ezt-higgye-el-de-nem-most-mert-minden-cselekvesnek-megvan-a-maga-torvenye-ez-lelki-pszichologiai-dolog-ahhoz-hogy-ujjaalakits-48.png)

# Belső utak - külső célok

Szabadtéri irodalomterápiás önismereti workshop: utazás, célok

**Időpont:** 2020 augusztus 19. 18:00-20:00  
Sokan szeretünk utazni, de ez nem mindig lehetséges, anyagi, egészségügyi korlátok miatt. Azonban mindannyian folyamatosan egy utat járunk: saját életutunkat. Kisebb-nagyobb utazásokat teszünk munkaválasztás terén, egymás életébe, szerepekbe. Néha tovább időzünk egy-egy "úticélnál", néha rövidebb ideig, és elhagyva azt, vissza se nézünk. Sokat profitálhatsz belőle, ha önismereti fejlődésedre utazásként tekintesz:

* Mi a célod, hova tartasz?
* Honnan indultál, mi a muníciód? (van-e útiterved, forrásaid, útitársaid)
* Mik akadályoznak az út során?
* Hol időzöl, nézelődni, feltöltődni?
* Az út melyik szakaszában vagy most?

  Ezen a workshopon alkalmad lesz úgy ránézni az utazásra, mint önismereti kalandra.

  Mit kapsz, ha eljössz a workshopra?
  * irodalomterápiás élményt, hiszen csak erre az alkalomra választott, válogatott szépirodalmi szöveggel fogunk dolgozni
  * irányított gyakorlatokat, melynek során az utazás, úticélok témáját járjuk körbe, önismereti szempontból
  * ha idén kimarad a nyaralás, ez a foglalkozás lehetőséget ad, hogy legalább gondolatban utazz egy kicsit, és letisztuljon számodra, mit is vársz egy-egy utazástól
  * inspiráló témákat, kérdéseket, melyek segítenek ránézni saját működési módjaidra és tudatosodni ezekben
  * közösségi élményt, inspiráló beszélgetést, mások szempontjait, melyek téged is gazdagítani fognak
  * igazi nyári hangulatú, szabadtéri élményt

  Részvételi díj: 2500 forint  
  Jelentkezés: info@rudolfpanka.hu  
  A találkozó pontos helyszínét e-mailben küldöm a jelentkezőknek.

  Várlak szeretettel!  
  Rudolf Panka, irodalomterapeuta