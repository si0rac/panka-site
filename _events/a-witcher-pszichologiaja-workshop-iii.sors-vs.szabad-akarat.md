---
event_type: Workshop
tags:
- irodalomterápia
- rudolfpanka
- biblioterápia
title: A Witcher pszichológiája workshop IV. – Elnyomók és elnyomottak
description: Irodalomterápiás workshop a Witcher világa alapján.
event_date: 2020-09-17 18:00:00 +0200
image: "/media/witcher4.png"
comments: false

---
![](/media/witcher4.png)

# A Witcher pszichológiája workshop IV. - Elnyomók és elnyomottak (társadalmi berendezkedés A vaják világában)

**Időpont:** 2020. szeptember 17., 18:00 – 2020. augusztus 13., 20:00

**Helyszín:** Barcraft Nyugati, Budapest, 1065, Bajcsy Zsilinszky út 59.

Folytatjuk a Witcher világának körüljárását, pszichológiai szempontból. Ezúttal a világ társadalmi berendezkedésének kérdéseiről fogunk beszélgetni.

A harmadik alkalom témája a sors/végzet és a szabad akarat problematikája a Vaják világában. Sapkowski művein túl, de ennek kapcsán lehetőségetek lesz ránézni arra, hogyan gondolkodtok erről a kérdésről saját életetekben.

## Mi alapján?

Az est elsősorban Andrzej Sapkowski regényeire épít. Természetesen előfordulhatnak és megengedettek utalások a többi feldolgozásra is (sorozat, számítógépes játék, képregény stb.), ám elsődleges alapanyagunk a könyvek lesznek. A kötetek elolvasása azonban NEM feltétele az eseményen való részvételnek.

## Kinek szól a program?

Bárkinek, akit érdekel a téma. Akkor is részt vehetsz az eseményen, ha nem olvastad az összes kötetet, és persze akkor is, ha mindent olvastál és láttál, ami Sapkowski világához köthető.

## Hogy zajlik?

A program NEM előadás, hanem workshop, ami azt jelenti, hogy interaktív gyakorlatok és közös beszélgetés segítségével járjuk körbe a felmerülő kérdéseket. A folyamat során nemcsak a történetet ismerjük meg közelebbről, hanem a résztvevők lehetőséget kapnak rá, hogy reflektáljanak saját működési módjaikra, mélyítsék saját önismeretüket is.

## Jöhetek akkor is, ha nem voltam a korábbi alkalmakon?

Persze! Az alkalmakat úgy építem fel, hogy az is tudja élvezni őket, aki most jön először, de az is, aki már részt vett korábbi esteken.

## Mennyibe kerül és hogyan tudok jegyet venni?

Jegy ára: 3.000 forint

Az eseményre kizárólag banki átutalással tudsz jegyet venni. Regisztrációs e-mailedre válaszul megkapod az utalási adatokat.

**Regisztráció:** [regisztrációs űrlap](https://forms.gle/4oZEfwqnk4abMfhh8)

Szeretettel várlak,

Rudolf Panka, irodalomterapeuta