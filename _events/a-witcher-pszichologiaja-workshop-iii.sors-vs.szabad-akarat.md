---
event_type: Workshop
tags:
- irodalomterápia
- rudolfpanka
- biblioterápia
title: A Witcher pszichológiája workshop III. – Sors vs. szabad akarat
description: Irodalomterápiás workshop a Witcher világáról.
event_date: 2020-08-13 18:00:00 +0200
image: "/media/_hat-tudja-meg-hogy-ez-az-abrand-ahogy-on-nevezi-ketsegtelenul-megvalosul-ezt-higgye-el-de-nem-most-mert-minden-cselekvesnek-megvan-a-maga-torvenye-ez-lelki-pszichologiai-dolog-ahhoz-hogy-ujjaalakits-45.png"
comments: false

---
# A Witcher pszichológiája workshop III. - Sors vs. szabad akarat

![](/media/_hat-tudja-meg-hogy-ez-az-abrand-ahogy-on-nevezi-ketsegtelenul-megvalosul-ezt-higgye-el-de-nem-most-mert-minden-cselekvesnek-megvan-a-maga-torvenye-ez-lelki-pszichologiai-dolog-ahhoz-hogy-ujjaalakits-45.png)

**Időpont:** 2020. augusztus 13., 18:00 – 2020. augusztus 13., 20:00

**Helyszín:** Barcraft Nyugati, Budapest, 1065, Bajcsy Zsilinszky út 59.

Folytatjuk a Witcher világának körüljárását, pszichológiai szempontból. Ezúttal a végzet és a szabad akarat kérdéseiről fogunk beszélgetni.

A harmadik alkalom témája a sors/végzet és a szabad akarat problematikája a Vaják világában. Sapkowski művein túl, de ennek kapcsán lehetőségetek lesz ránézni arra, hogyan gondolkodtok erről a kérdésről saját életetekben.

## Mi alapján?

Az est elsősorban Andrzej Sapkowski regényeire épít. Természetesen előfordulhatnak és megengedettek utalások a többi feldolgozásra is (sorozat, számítógépes játék, képregény stb.), ám elsődleges alapanyagunk a könyvek lesznek. A kötetek elolvasása azonban NEM feltétele az eseményen való részvételnek.

## Kinek szól a program?

Bárkinek, akit érdekel a téma. Akkor is részt vehetsz az eseményen, ha nem olvastad az összes kötetet, és persze akkor is, ha mindent olvastál és láttál, ami Sapkowski világához köthető.

## Hogy zajlik?

A program NEM előadás, hanem workshop, ami azt jelenti, hogy interaktív gyakorlatok és közös beszélgetés segítségével járjuk körbe a felmerülő kérdéseket. A folyamat során nemcsak a történetet ismerjük meg közelebbről, hanem a résztvevők lehetőséget kapnak rá, hogy reflektáljanak saját működési módjaikra, mélyítsék saját önismeretüket is.

## Jöhetek akkor is, ha nem voltam a korábbi alkalmakon?

Persze! Az alkalmakat úgy építem fel, hogy az is tudja élvezni őket, aki most jön először, de az is, aki már részt vett korábbi esteken.

## Mennyibe kerül és hogyan tudok jegyet venni?

Jegy ára: 3.000 forint

Az eseményre kizárólag banki átutalással tudsz jegyet venni. Regisztrációs e-mailedre válaszul megkapod az utalási adatokat.

**Regisztráció:** info@rudolfpanka.hu

Szeretettel várlak,

Rudolf Panka, irodalomterapeuta