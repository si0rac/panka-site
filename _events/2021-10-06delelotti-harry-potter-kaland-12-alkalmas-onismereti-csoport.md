---
event_type: Zárt csoport
tags:
- irodalomterápia
- rudolfpanka
- biblioterápia
title: DÉLELŐTTI Harry Potter Kaland - 12 alkalmas önismereti csoport
description: DÉLELŐTTI Harry Potter Kaland - 12 alkalmas önismereti csoport
event_date: 2021-10-06 10:00:00 +0200
image: "/media/a-harry-potter-kaland-10-alkalmas-online-onismereti-csoport-1.png"
comments: false

---
![](/media/a-harry-potter-kaland-10-alkalmas-online-onismereti-csoport-1.png)

Szeretettel várlak délelőtti zárt önismereti csoportomon, ahol a Harry Potter történetekkel dolgozunk.

A 12 alkalom során egy felépített ívben lesz lehetőséged ránézni életed szinte minden területére. A folyamat után tudatosabban fogod élni az életed, és tisztábban fogsz látni elakadásaiddal, erősségeiddel, céljaiddal kapcsolatban. Mindezt a varázsvilág és annak szereplői, történései segítségével.

Hetente fogunk találkozni az online térben, másfél órára. Az alkalmakon strukturált gyakorlatok, páros és közösségi beszélgetés során megnézzük, mit üzen nekünk a Harry Potter történetek adott szelete (szereplők, helyszínek, tárgyak, varázslatok, fordulatok), majd mindezt önismereti gyakorlatok és beszélgetés során rávonatkoztatjuk az életetekre.

Kiknek ajánlom a csoportot?  
Neked való a csoport, ha alapvetően rendben vagy az életeddel, de szeretnél tudatosabban működni benne.  
FONTOS: a csoporton való részvételhez ismerned kell a Harry Potter történetét. A történet ismertetésére a csoporton nem lesz lehetőség.

Elég a filmek ismerete?  
Igen, részt tudsz venni akkor is, ha csak a filmeket láttad, de fontos, hogy emlékezz a történetre. Természetesen nem kell minden apró részletet ismerned, de ne homályos emlékeid legyenek róla.

Időpont:  
Kezdés: október 6., szerda.  
Hetente egyszer, szerdánként fogunk találkozni, délelőtt 10:00 órától 11:30-ig. Az utolsó alkalom időpontja: december 22.

Ha inkább esti időpontra jönnél, ajánlom figyelmedbe az azonos tematikájú esti csoportomat: [**https://www.facebook.com/events/187140473515945/**](https://www.facebook.com/events/187140473515945/ "https://www.facebook.com/events/187140473515945/")

Tematika és időpontok*  
1\. alkalom: október 6. – Én és a Harry Potter – saját élmények megosztása, célok megfogalmazása, ismerkedés  
2\. alkalom: október 13. – 9 és 3/4. vágány - honnan indulok, mit hozok magammal?  
3\. alkalom: október 20. – Házbeosztás - melyik házba tartozom, milyen értékek fontosak számomra?  
4\. alkalom: október 27. – Voldemort, nazgúlok, halálfalók - mi ellen küzdök, mit kell legyőznöm?  
5\. alkalom: november 3. – Választott segítőim (Dobby, Dumbledore, Sirius, Lupin...), erőforrásaim  
6\. alkalom: november 10. – Harry, Ron és Hermione - a "legbelsőbb kör" üzenete  
7\. alkalom: november 17. - Bebarangoljuk a Roxfortot (hálótermek, Szükség Szobája, nagyterem, Hagrid kunyhója, Tiltott Rengeteg, Roxmorts...) - hol vagyok otthon?  
8\. alkalom: november 24. – Varázstárgyak (varázspálca, láthatatlanná tévő köpeny, bájitalok....) - Igényeim és szükségleteim felismerése és eszközök hozzá  
9\. alkalom: december 1. - Mit tanulhatok a választott/kedvenc szereplőmtől? (Az általad választott szereplő üzenete számodra)  
10\. alkalom: december 8. - Edevis-tükre - vágyak, álmok és a realitás  
11\. alkalom: december 15. - Patrónus-bűbáj  
Mi véd meg, mi ad erőt?  
12\. alkalom: december 22. - Karácsony a Roxfortban - ünneplés, búcsúzás, összegzés  
\*Előzetes tematika, a változtatás jogát fenntartom.

Maximális létszám: 10 fő  
Formátum: Zoom.  
A csoport MINDENKÉPPEN végig online zajlik majd, függetlenül a járványhelyzettől. Így lehetőség van bárhonnan bekapcsolódni.

Részvételi díj:  
12 alkalom = 36.000 forint, három részletben fizetendő (1. részlet 12.000 forint első alkalomig, 2. részlet, 12.000 forint 5. alkalomig, 3. részlet 12.000 forint 9. alkalomig)  
Kedvezmény: egyben fizetve az egész folyamatot, 1. alkalomig: 12 alkalom = 30.000 forint  
Banki átutalással fizetendő, részletek regisztráció után.

Regisztráció:  
[https://forms.gle/B2udpV37hem43i6b8](https://forms.gle/B2udpV37hem43i6b8 "https://forms.gle/B2udpV37hem43i6b8")  
A további információkat a visszaigazoló e-mailben kapod meg.

Csoportvezető:  
Rudolf Panka irodalomterapeuta (és lelkes Harry Potter rajongó :))

Várlak szeretettel,  
Panka

Megjegyzés: a történet, a karakterek, a helyszínek J. K. Rowling szellemi termékei. Az alkalmakon a regény szövegét, sem egészében, sem fejezetenként nem osztjuk meg, és nem sokszorosítjuk. A csoport részvételének előfeltétele a történet ismerete, a csoporttagok felelőssége saját könyvpéldány legális beszerzése, ha szükségesnek érzik.