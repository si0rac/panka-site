---
event_type: Nyitott csoport
tags:
- irodalomterápia
- rudolfpanka
- biblioterápia
title: Az olvasás titkos kincsei - Mit üzen neked a kedvenc könyved?
description: Különleges irodalomterápiás élmény, amely során arra derül fény, hogy mit tanít számodra a kedvenc történeted önismereti szempontból, milyen fejlődési utakat tár fel előtted.
event_date: 2025-11-08 09:00
image: "/assets/img/events/olvasas-titkos-kincsei-2025-11-08.jpg"
comments: false
published: true

---
![](/assets/img/events/olvasas-titkos-kincsei-2025-11-08.jpg)

Szeretettel hívlak egy különleges irodalomterápiás élményre: ezen az alkalmon az összes résztvevő a saját maga által hozott, választott kedvenc történetével fog dolgozni. Arra derül fény, hogy mit tanít számodra ez a történet önismereti szempontból, milyen fejlődési utakat tár fel előtted.

Legyen az egy gyerekkori kedves mese, egy felnőttkori kedvenc olvasmány vagy akár a regény, amit múlt héten fejeztél be, és nem hagy nyugodni - a döntés a te kezedben van!

Minden résztvevő más történettel fog dolgozni, mégis csoportként fogunk működni, és inspirálni fogjuk egymást is.

### Milyen történetet hozhatsz?

Elsődlegesen irodalmi művekkel fogunk dolgozni, olyanokkal, melyeknek vannak szereplői és története (tehát egy vers nem a legjobb választás erre az alkalomra). Ha neked valamiért egy filmmel van most dolgod, hozhatsz filmet is. Az a fontos, hogy ismerd jól a történetet, amit hozol. (Természetesen nem kell minden apró részletre emlékezned.)

### Milyen formában kell "elhoznod" a történetet?

Nem kell, hogy szövegileg megjelenjen a történet az alkalmon, nem kell sem felolvasnod, sem idézned belőle. A lényeg, hogy a fejedben, lelkedben ott legyen a történet. (Persze ha neked könnyebbség, hogy ott van melletted egy fizikai példány a könyvből, akkor bátran vedd magadhoz az alkalomra.)

### Hogy lesz ebből csoportélmény?

Mindenki a saját történetével fog dolgozni, de csoportos, páros, kiscsoportos gyakorlatok során. A többiekkel való beszélgetés a történetedről fontos része lesz a workshopnak. Előfordulhat, hogy a történetek, szereplők is beszélgetni fognak egymással. Így nem egyetlen történettel fogsz dolgozni, hanem a többiek által hozottak is inspirálni, építeni fognak.

**A workshopot tartja**: Rudolf Panka irodalomterapeuta, képződő mentálhigiénés szakember

**Formátum**: online, Zoom (a linket e-mailben kapják meg a résztvevők)

**Időpont**: 2025. november 8., szombat, 9:00-12:00
**Részvételi díj**:

EARLY BIRD: 2025. október 31-ig: 6600 forint.

Teljes ár, 2025. november 1-től: 7500 forint.
(A fizetés banki átutalással történik, az utalási adatok regisztráció után érkeznek. A részvételi díj sávozása az utalás indítására vonatkozik, nem a regisztráció időpontjára.)

[**Regisztrációhoz kattints ide!**](https://forms.gle/soi1gG5CCPMMt8sf7)

Limitált részvételi helyek érhetőek el.

Ha van bármilyen kérdésed a workshoppal kapcsolatban, keress bátran!

Várlak szeretettel,
Rudolf Panka