---
event_type: Zárt csoport
tags:
- irodalomterápia
- rudolfpanka
- biblioterápia
title: Csatlakozz a TörtÉNeted – önismereti sztorialkotó kihíváshoz!
description: Csatlakozz a TörtÉNeted – önismereti sztorialkotó kihíváshoz!
event_date: 2021-09-06T00:00:00.000+02:00
image: "/media/torteneted.png"
comments: false

---
![](/media/torteneted.png)

# Csatlakozz a törtÉNeted – önismereti sztorialkotó kihíváshoz!

Van egy célod, amit szeretnél elérni, de úgy érzed, nincsenek hozzá megfelelő eszközeid? Szükséged lenne egy támogató közösségre, akikkel egymás útján figyelemmel követitek és támogatjátok egymást?  
Akkor a TörtÉNeted önismereti sztorialkotó csoportot neked találtam ki!

A TörtÉNeted alapja, hogy narratív technikákkal megtámogatva, történetbe ágyazva válsz tudatosabbá azzal kapcsolatban, pontosan mit is szeretnél elérni, hogy ebben ki és mi lehet segítségedre, mik a legyőzendő nehézségek.

Mi fog történni?  
Hónapról hónapra és **hétről hétre**, irányított kérdések mentén megírsz egy saját történetet, amiben te alkotod meg a főszereplődet (aki a te avatarod lesz), és az történet részleteit. A történet írása során rá fogsz jönni, mi segít elérni a célodat, milyen külső és belső erőforrásaid vannak, mik akadályoznak, hogyan kezeled a nehézségeket és a kudarcot, és mi történik, amikor elérted a célt. Egy fiktív történetbe ágyazva megéled az utat a célod eléréséhez, ami a valóságban is segíteni fog ebben.

Minden **hétvégén** kapsz egy kihívást, aminek a segítségével a valóságba is áthelyezheted azt, amit a történetedben megtapasztaltál azon a héten.

Minden **hónapban** két online workshopon összegezzük a tapasztalatokat, élményeket.

A kihívás ideje alatt jár számodra **egy online egyéni konzultáció**. Ezt ideális esetben a kihívás végén tartjuk meg, de természetesen, ha közben szeretnéd, mert elakadtál, vagy valamit mindenképpen átbeszélnél velem, azt is lehet.

Miért jó?  
A történetírás segít egy egységes keretbe helyezni, hol tartasz most, milyen utat kell bejárnod a célod eléréséhez:  
– olyan összefüggéseket fogsz találni, amikre eddig nem biztos, hogy volt rálátásod  
– definiálod, pontosan mit is szeretnél elérni, mi a célod  
– lépésről lépésre alapozod meg, mi segít eljutni a célodhoz  
– a folyamat során tanultakat bármikor alkalmazhatod majd a későbbiekben is  
– rengeteget fogsz tanulni magadról, és arról, hogyan kezeled a nehézségeket, kihez fordulhat segítségért, mi fog vissza, mi visz előre  
– szórakoztató módon haladsz az utadon  
Járulékos pozitívumok:  
– fejleszted a kreativitásod  
– tanulsz arról, hogy épül fel egy jó történeted  
– támogató közösségben teszed mindezt, követheted a többiek történetének alakulását is, kibeszélő posztok alatt pedig megindulhat a kötetlen beszélgetést

De mi ez, hogyan épül fel?  
Egy zárt Facebook közösségbe kerülsz, ahol lépésről-lépésre, irányított kérdésekre adott válaszok alapján épül fel a történeted. Minden hónapban más nagy téma szerint haladunk előre a sztoriban. (Alapok, segítők, belső és külső erőforrások, kudarccal való megküzdés, siker, eredmények)  
Hétvégére a történetedhez kapcsolóan kapsz egy kihívást, ami segít a gyakorlatba is átültetni, amit tanultál.

Havonta két online workshop, a kihívás alatt egyszeri online egyéni konzultáció segíti a folyamat mélyülését.  
A folyamat végére az irányított kérdésekre adott válaszaidból összeáll egy összefüggő történet – a TE történeted, melyben haladsz a célod felé, végül pedig el is éred.  
A teljes történet négy hónap alatt íródik meg.

Plusz ajándék  
Ha végigcsinálod az egész folyamatot (négy hónap), a végén letölthető PDF-ben megkapod a történeted egy füzetkében, melyben egyben lesz olvasható a te saját sztorid. Bármikor előveheted és erőt meríthetsz belőle a jövőben is.

Hogyan csatlakozhatok?  
Szeptember 6-ig tudsz csatlakozni a csoporthoz, ekkor lezárom a jelentkezést. Innentől kezdve két héten át elköteleződés nélkül tartózkodhatsz a csoportban, és szeptember 20-ig eldöntheted, csatalkozol-e a továbbiakra, belevágsz-e az igazi nagy kalandba. :)

Mi a teendőm most, ha érdekel a dolog?  
Csupán annyi, hogy csatlakozz a csoporthoz! Szeptember 6-ig ismerkedünk, hangolódunk a történetírásra, addig is kapsz értékes tartalmakat és lehetőséget az önismereti fejlődésre.  
Minden további infót a csoportban osztok meg!  
Csatlakozz: [https://www.facebook.com/groups/620768235952402](https://www.facebook.com/groups/620768235952402 "https://www.facebook.com/groups/620768235952402")

Lépj rá az utadra, és érd el a célod!  
Várlak a csoportban,  
Rudolf Panka irodalomterapeuta