---
event_type: Zárt csoport
tags:
- irodalomterápia
- rudolfpanka
- biblioterápia
title: A Gyűrűk Ura Küldetés – 8 alkalmas önismereti csoport
description: A Gyűrűk Ura Küldetés – 8 alkalmas önismereti csoport
event_date: 2021-08-09T18:00:00.000+02:00
image: "/media/ahol-szeptemberben-talalkozhatunk-9.png"
comments: false
published: false

---
![](/media/ahol-szeptemberben-talalkozhatunk-9.png)

##### **A Gyűrűk Ura Küldetés – 8 alkalmas önismereti csoport**

##### Szeretettel várlak zárt önismereti csoportomon, ahol A Gyűrűk Ura történetével dolgozunk.

A Gyűrűk Urában benne van az egész élet: küldetés, cél, segítők, nehézségek, akadályok… a nyolc alkalom során egy felépített ívben lesz lehetőséged ránézni életed szinte minden területére. A folyamat után tudatosabban fogod élni az életed, és tisztábban fogsz látni elakadásaiddal, erősségeiddel, céljaiddal kapcsolatban. Mindezt hobbitok, tündék, törpök, emberek segítségével.

Hetente fogunk találkozni az online térben, másfél órára. Az alkalmakon trukturált gyakorlatok, páros és közösségi beszélgetés során megnézzük, mit üzen nekünk A Gyűrűk Ura adott szelete (szereplők, helyszínek, tárgyak, fordulatok), majd mindezt önismereti gyakorlatok és beszélgetés során rávonatkoztatjuk az életetekre.

Kiknek ajánlom a csoportot?  
Neked való a csoport, ha alapvetően rendben vagy az életeddel, de szeretnél tudatosabban működni benne.  
FONTOS: a csoporton való részvételhez ismerned kell A Gyűrűk Ura történetét. A történet ismertetésére a csoporton nem lesz lehetőség.

Elég a filmek ismerete?  
Igen, részt tudsz venni akkor is, ha csak a filmeket láttad, de fontos, hogy emlékezz a történetre. Természetesen nem kell minden apró részletet ismerned, de ne homályos emlékeid legyenek róla.

Időpont:  
Kezdés: augusztus 9., hétfő.  
Hetente egyszer, hétfőnként fogunk találkozni, 18:00 órától 19:30-ig.

Tematika és időpontok*  
FIGYELEM: a tematika NEM azonos A Gyűrűk Ura Kaland csoport tematikájával, így ha azon már részt vettél, de folytatnád A Gyűrűk Urával való önismereti munkát, ezt tekintheted a folyamat folytatásának.  
1\.	alkalom: augusztus 9. 18:00-19:30 - Én és A Gyűrűk Ura - mi a küldetésem?

2\.	alkalom: augusztus 16. 18:00-19:30 - Mit tanulhatok a mágusoktól? - Ki uralja az életem?

3\.	alkalom: augusztus 23. - Mit tanulhatok a hobbitoktól? - Észreveszem-e, ha valami jó?

4\.	alkalom: augusztus 30. - Mit tanulhatok a választott/kedvenc szereplőmtől? (Az általad választott szereplő üzenete számodra)

5\.	alkalom: szeptember 6. - Mit tanulhatok a történet női szereplőitől? - Galadriel, Arwen, Éowyn, Csűrös Rozi...

6\.	alkalom: szeptember 13. - Mit tanulhatok középfölde uralkodóitól? - Kit ültetek életem trónjára?

7\.	alkalom: szeptember 20. - Mit jelent NEKEM A Gyűrűk Ura? - minden, ami eddig kimaradt

8\.	alkalom: szeptember 27. - A történet lezárul - hogyan tovább?  
\*Előzetes tematika, a változtatás jogát fenntartom.

Maximális létszám: 10 fő (túljelentkezés esetén két csoport indul)  
Igény szerint az első nyolc alkalom után második etap indul, a történet mélyebb megismerésével.

Formátum: Zoom.  
A csoport MINDENKÉPPEN végig online zajlik majd, függetlenül a járványhelyzettől. Így lehetőség van bárhonnan bekapcsolódni.

Regisztráció:  
[**https://forms.gle/gzMQDQ6UQQxdgiKG9**](https://forms.gle/gzMQDQ6UQQxdgiKG9 "https://forms.gle/gzMQDQ6UQQxdgiKG9")  
A további információkat a visszaigazoló e-mailben kapod meg.

Részvételi díj:  
8 alkalom = 24.000 forint, két részletben fizetendő (1. részlet 12.000 forint első alkalomig, 2. részlet, 12.000 forint 5. alkalomig)  
Kedvezmény: egyben fizetve az egész folyamatot, 1. alkalomig: 8 alkalom = 22.000 forint  
Banki átutalással fizetendő, részletek regisztráció után.

Csoportvezető:  
Rudolf Panka irodalomterapeuta (és lelkes Tolkien rajongó :))

Várlak szeretettel,  
Panka

Megjegyzés: a történet, a karakterek, a helyszínek J. R. R. Tolkien szellemi termékei, semmilyen kapcsolatban nem állok jogutódjaival. Az alkalmakon a regény szövegét, sem egészében, sem fejezetenként nem osztjuk meg, és nem sokszorosítjuk. A csoport részvételének előfeltétele a történet ismerete, a csoporttagok felelőssége saját könyvpéldány legális beszerzése, ha szükségesnek érzik.