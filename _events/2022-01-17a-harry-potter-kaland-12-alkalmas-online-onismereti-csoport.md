---
event_type: Zárt csoport
tags:
- irodalomterápia
- rudolfpanka
- biblioterápia
title: A Harry Potter Kaland - 12 alkalmas online önismereti csoport
description: A Harry Potter Kaland - 12 alkalmas online önismereti csoport
event_date: 2022-01-12 18:00:00 +0100
image: "/media/hp2022.png"
comments: false

---
![](/media/hp2022h.png)

## **A Harry Potter Kaland - 12 alkalmas online önismereti csoport**

Szeretettel várlak zárt önismereti csoportomon, ahol a Harry Potter történetekkel dolgozunk.

A 12 alkalom során egy felépített ívben lesz lehetőséged ránézni életed szinte minden területére. A folyamat után tudatosabban fogod élni az életed, és tisztábban fogsz látni elakadásaiddal, erősségeiddel, céljaiddal kapcsolatban. Mindezt a varázsvilág és annak szereplői, történései segítségével.

Hetente fogunk találkozni az online térben, másfél órára. Az alkalmakon strukturált gyakorlatok, páros és közösségi beszélgetés során megnézzük, mit üzen nekünk a Harry Potter történetek adott szelete (szereplők, helyszínek, tárgyak, varázslatok, fordulatok), majd mindezt önismereti gyakorlatok és beszélgetés során rávonatkoztatjuk az életetekre.

Kiknek ajánlom a csoportot?  
Neked való a csoport, ha alapvetően rendben vagy az életeddel, de szeretnél tudatosabban működni benne.  
FONTOS: a csoporton való részvételhez ismerned kell a Harry Potter történetét. A történet ismertetésére a csoporton nem lesz lehetőség.

Elég a filmek ismerete?  
Igen, részt tudsz venni akkor is, ha csak a filmeket láttad, de fontos, hogy emlékezz a történetre. Természetesen nem kell minden apró részletet ismerned, de ne homályos emlékeid legyenek róla.

Időpont:  
Kezdés: január 17., hétfő.  
Hetente egyszer, hétfőnként fogunk találkozni, 18:00 órától 19:30-ig. Az utolsó alkalom időpontja: április 4.

Ha délelőtt jobban ráérsz, ajánlom figyelmedbe azonos tematikájú délelőtti csoportomat.

Tematika és időpontok*  
1\. alkalom: 9 és 3/4. vágány – indulás, ismerkedés, saját élmények megosztása, célok megfogalmazása, ismerkedés  
2\. alkalom: Felkészülés a roxforti tanévre - mit hozok magammal, milyen értékek fontosak számomra?  
3\. alkalom: Házbeosztás - melyik házba tartozom?  
4\. alkalom: Voldemort, dementorok, halálfalók - mi ellen küzdök, mit kell legyőznöm?  
5\. alkalom: Választott segítőim (Dobby, Dumbledore, Sirius, Lupin...), erőforrásaim  
6\. alkalom: Harry, Ron és Hermione - a "legbelsőbb kör" üzenete  
7\. alkalom: Bebarangoljuk a Roxfortot (hálótermek, Szükség Szobája, nagyterem, Hagrid kunyhója, Tiltott Rengeteg, Roxmorts...) - hol vagyok otthon?  
8\. alkalom: Varázstárgyak (varázspálca, láthatatlanná tévő köpeny, bájitalok....) - Igényeim és szükségleteim felismerése és eszközök hozzá  
9\. alkalom: Mit tanulhatok a választott/kedvenc szereplőmtől? (Az általad választott szereplő üzenete számodra)  
10\. alkalom: Edevis-tükre - vágyak, álmok és a realitás  
11\. alkalom: Patrónus-bűbáj  
Mi véd meg, mi ad erőt?  
12\. alkalom: Búcsú a Roxforttól (kétórás alkalom) - ünneplés, búcsúzás, összegzés  
\*Előzetes tematika, a változtatás jogát fenntartom.

Maximális létszám: 10 fő (túljelentkezés esetén két csoport indul)

Formátum: Zoom.  
A csoport MINDENKÉPPEN végig online zajlik majd, függetlenül a járványhelyzettől. Így lehetőség van bárhonnan bekapcsolódni.

Regisztráció:  
[https://forms.gle/eKpAi4aVeoxs2LDp9](https://forms.gle/eKpAi4aVeoxs2LDp9 "https://forms.gle/eKpAi4aVeoxs2LDp9")  
A további információkat a visszaigazoló e-mailben kapod meg.

Részvételi díj:  
12 alkalom = 36.000 forint, három részletben fizetendő (1. részlet 12.000 forint első alkalomig, 2. részlet, 12.000 forint 5. alkalomig, 3. részlet 12.000 forint 9. alkalomig)

Kedvezmény: egyben fizetve az egész folyamatot, 1. alkalomig: 12 alkalom = 30.000 forint  
Banki átutalással fizetendő, részletek regisztráció után.

Csoportvezető:  
Rudolf Panka irodalomterapeuta (és lelkes Harry Potter rajongó :))

Várlak szeretettel,  
Panka

Megjegyzés: a történet, a karakterek, a helyszínek J. K. Rowling szellemi termékei. Az alkalmakon a regény szövegét, sem egészében, sem fejezetenként nem osztjuk meg, és nem sokszorosítjuk. A csoport részvételének előfeltétele a történet ismerete, a csoporttagok felelőssége saját könyvpéldány legális beszerzése, ha szükségesnek érzik.