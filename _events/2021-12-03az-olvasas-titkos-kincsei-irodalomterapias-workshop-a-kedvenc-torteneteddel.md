---
event_type: Workshop
tags:
- irodalomterápia
- rudolfpanka
- biblioterápia
title: Az olvasás titkos kincsei – irodalomterápiás workshop a kedvenc történeteddel
description: Az olvasás titkos kincsei – irodalomterápiás workshop a kedvenc történeteddel
event_date: 2021-12-03 18:00:00 +0100
image: "/media/a-harry-potter-kaland-10-alkalmas-online-onismereti-csoport-5.png"
comments: false

---
![](/media/a-harry-potter-kaland-10-alkalmas-online-onismereti-csoport-5.png)

# Az olvasás titkos kincsei - Mit üzen neked a kedvenc könyved?

Szeretettel hívlak egy különleges irodalomterápiás élményre:  
ezen az estén az összes résztvevő a saját maga által hozott, választott kedvenc történetével fog dolgozni. Arra derül fény, hogy mit tanít számodra ez a történet önismereti szempontból, milyen fejlődési utakat tár fel előtted.

Legyen az egy gyerekkori kedves mese, egy felnőttkori kedvenc olvasmány vagy akár a regény, amit múlt héten fejeztél be, és nem hagy nyugodni - a döntés a te kezedben van!

Minden résztvevő más történettel fog dolgozni, mégis csoportként fogunk működni, és inspirálni fogjuk egymást is.

Mi fog történni?  
A háromórás workshop elején ismerkedünk, hangolódunk egymásra, és megtapasztaljátok, hogyan tudtok a leginkább önismeretileg fókuszálni a választott történeteitekre.  
A középső részben a történet egy általad választott szereplője kerül a középpontba, vele fogunk dolgozni. Megkeressük a kapcsolódási pontokat közte és közted, erőforrásokat és kihívásokat.  
Az utolsó harmadban a szereplőfókuszt felváltja a történet szélesebb vizsgálata, végül összegzünk, elbúcsúzunk.

Milyen történetet hozhatsz?  
Elsődlegesen irodalmi művekkel fogunk dolgozni, olyanokkal, melyeknek vannak szereplői és története (tehát egy vers nem a legjobb választás erre az alkalomra). Ha neked valamiért egy filmmel van most dolgod, hozhatsz filmet is. Az a fontos, hogy ismerd jól a történetet, amit hozol. (Természetesen nem kell minden apró részletre emlékezned.)

Milyen formában kell "elhoznod" a történetet?  
Nem kell, hogy szövegileg megjelenjen a történet az alkalmon, nem kell sem felolvasnod, sem idézned belőle. A lényeg, hogy a fejedben, lelkedben ott legyen a történet. (Persze ha neked könnyebbség, hogy ott van melletted egy fizikai példány a könyvből, akkor bátran vedd magadhoz az alkalomra.)

Hogy lesz ebből csoportélmény?  
Mindenki a saját történetével fog dolgozni, de csoportos, páros, kiscsoportos gyakorlatok során. A többiekkel való beszélgetés a történetedről fontos része lesz a workshopnak. Előfordulhat, hogy a történetek, szereplők is beszélgetni fognak egymással. Így nem egyetlen történettel fogsz dolgozni, hanem a többiek által hozottak is inspirálni, építeni fognak.

A workshopot tartja: Rudolf Panka irodalomterapeuta

Formátum: online, Zoom (a linket e-mailben kapják meg a résztvevők)

Időpont: 2021. december 3. péntek, 18:00-21:00

Részvételi díj:  
EARLY BIRD: november 16-ig 3000 forint  
SLEEPY BIRD: november 17. és november 23. között 3500 forint  
NIGHT OWL: november 24. és december 2. között: 4000 forint  
FREEZING PENGUIN: december 3-án 4500 forint

(A fizetés banki átutalással történik, az utalási adatok regisztráció után érkeznek. A részvételi díj sávozás az utalás indítására vonatkozik, nem a regisztráció időpontjára.)

Regisztráció: [https://forms.gle/Nz41vnuTChTF8bW27](https://forms.gle/Nz41vnuTChTF8bW27 "https://forms.gle/Nz41vnuTChTF8bW27")

Limitált részvételi helyek érhetőek el.

Ha van bármilyen kérdésed a workshoppal kapcsolatban, keress bátran!

Várlak szeretettel,  
Rudolf Panka irodalomterapeuta