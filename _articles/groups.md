---
title: Csoportok
permalink: "/csoportok/"
comments: false
published: false

---
## Nyitott csoportok

Érdekel az irodalomterápia, de még sosem voltál csoporton? Dolgoznál az önismereteden, de nem akarsz elköteleződni egy hosszabb folyamatra? Részt vennél egy mély beszélgetésen, izgalmas és fontos témákról? Újfajta kulturális élményre vágysz? Felszabadítanád kreatív és játékos energiáid? Átélnél egy olyan közösségi élményt, ahol valódi kapcsolódásban van részed?  
  
Akkor gyere el egy nyitott csoportomra! Elköteleződés nélkül vehetsz részt, ám, ha tetszik, amit tapasztalsz, általában folytatásra is van lehetőséged. A nyitott csoportjaimat sokszor egy sorozatra fűzöm fel: akár az egész sorozatba is bekapcsolódhatsz. Kezedben a döntés, alakítsd saját igényeidhez a folyamatot!

{% include opengroup.html %}

## Zárt csoportok

Ha egy fokozatosan elmélyülő folyamat során szeretnél dolgozni életed egy-egy területén, akkor a zárt csoportjaimon a helyed. Ez egy 6-8 alkalmas folyamatot jelent, heti vagy kétheti rendszerességgel.  
Itt a folyamatot ugyanazzal a közösséggel csináljuk végig, ez komoly közös kapcsolódást jelent. A zárt irodalomterápiás csoportjaimon általában egy téma kerül a fókuszba. Ezt előre általános formában fogalmazom meg, mert a folyamat során derül ki, mi is az, amit ti, mint résztvevők behoztok kérdésnek.

  
Fontos számomra, hogy azzal dolgozzunk, ami a résztvevőknek releváns és központi témája, így menet közben, együtt alakítjuk a fókuszt.  
Ez zárt biblioterápiás csoport során hatalmas esélyed van rá, hogy életed bizonyos kérdéseiben úgy láss rá magadra, ahogy addig még soha. A szövegek és a téged kísérő csoporttársak tükrök lesznek számodra és visszajelzéseket kapsz működési módjaidról. Az önismereti munkának ez a formája intenzív, gyümölcsöző, sokszor kemény kérdésekkel szembesítő, de ha végigcsinálod, biztosan értékes tanulságokkal fog szolgálni számodra.

{% include closedgroup.html %}

## Workshopok

Szeretnél egy konkrét irodalmi műről vagy gondolatébresztő témáról beszélgetni, hasonló érdeklődésű emberekkel? Szeretnéd játékos és interaktív gyakorlatok során eddzeni önreflexiós képességeidet, felszabadítani kreatív erőforrásaidat? Szereted az intellektuális kihívásokat és vitákat, aminek során kihozod magadból a legtöbbet?  
  
Akkor ajánlom neked workshopjaimat!  
Miben más egy irodalomterápiás workshop, mint egy önismereti csoport? Egy workshopon kevésbé az önismereti kérdéseken van a hangsúly, a mint inkább a választott témán vagy irodalmi művön.

Ám, mivel szemléletem alapvetően személyközpontú és önreflexív, ezért a workshopokon is lehetőséged van saját magadra reflektálni, gondolkodni működési módjaidról. A foglalkozás célja azonban nem elsősorban az önismereted fejlesztése, hanem mindig az adott workshop témája mentén való kapcsolódás.

{% include workshop.html %}